২০০৭ সালের ১১ জানুয়ারী। থমথমে পরিস্থিতি সেদিন। বিকালে জারি হয় জরুরী আইন। জরুরী আইন জারির পর বিএনপি চেয়ারপার্সন বেগম খালেদা জিয়া, বিএনপির বর্তমান ভারপ্রাপ্ত চেয়ারম্যান তারেক রহমান ও হাওয়া ভবন নিয়ে শুরু হয় গায়েবি প্রচারনা। এই প্রচারণার কেন্দ্রবিন্দু ছিল প্রথম আলো এবং ডেইলি স্টার গং। বাকী আওয়ামী গণমাধ্যমগুলো প্রথম আলো এবং ডেইলি স্টারকে অনুরসণ করেই চলছিল। 

বেগম খালেদা জিয়ার বিরুদ্ধে দুর্নীতির অভিযোগের প্রধান বয়ান দানকারী ছিলেন প্রধানমন্ত্রীর দফতরের সাবেক সচিব নুরুল ইসলাম। বেগম খালেদা জিয়া প্রধানমন্ত্রী থাকা অবস্থায় তাঁকে সচিব পদ থেকে অপসারণ করা হয়েছিল। তাঁর বিরুদ্ধে সুনির্দিষ্ট অভিযোগেই অপসারণ করা হয় তখন। 

১/১১-এর জরুরী আইনের সময় সেই প্রতিশোধ নেওয়ার অপচেষ্টায় লিপ্ত হয়েছিলেন। তখনই আমার দেশ-এ তাঁর দুর্নীতি নিয়ে একটি প্রতিবেদন লিখি। এতে তিনি কিছুটা চুপসে যান তখন। এই কঠিন দিন গুলোতে নুরুল ইসলামদের অনুকুলের সরকার ছিল। তারপরও পরোয়া করিনি। এবার মিলিয়ে দেখুন প্রথম আলোর প্রচারণা এবং আমার দেশ-এ কি লিখেছিলাম। 

- অলিউল্লাহ নোমান

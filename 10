৮ মাসে বিএনপি নেতাকর্মীদের হাতে খুন ৭০ জন 

সম্প্রতি প্রকাশিত এই সংক্রান্ত গবেষণা প্রতিবেদনে ২০২৪ সালের ৭ আগস্ট থেকে ২০২৫ সালের ৩১ মার্চ পর্যন্ত দৈনিক পত্রিকায় প্রকাশিত বিভিন্ন খবর অনুসারে বিএনপি ও এর সহযোগী সংগঠনের সদস্যদের দ্বারা সংঘটিত অপরাধের একটি তালিকা করা হয়েছে এবং অপরাধগুলো আর্থিক ও মৌখিক সহিংসতা (চাঁদাবাজি, হুমকি, দখল ইত্যাদি); শারীরিক সহিংসতা (ভাঙচুর, মারধর, সংঘর্ষ ইত্যাদি) এবং মৃত্যু—এই তিন ভাগে ভাগ করা হয়েছে।

গবেষণা প্রতিবেদনের তথ্য অনুযায়ী, উল্লিখিত সময়ে মোট ৩৭২টি আর্থিক ও মৌখিক সহিংসতার ঘটনা ঘটেছে। শারীরিক সহিংসতার ঘটনা ঘটেছে ৪৮৮টি। নিহত হয়েছে ৭০ জন।

প্রতিবেদনে বলা হয়, বিএনপির নেতাকর্মীদের কারণে সবচেয়ে সংঘাতপূর্ণ জেলা চট্টগ্রাম। এ যেন নতুন বাংলাদেশে পুরোনো বিএনপি। স্বাধীন দেশে রাজনৈতিক সংহিতায় এতগুলো মানুষ মারা গেল, কিন্তু দলগুলোর ভেতরে কোনো সংস্কার নেই, দলীয় শৃঙ্খলা ও নিয়ন্ত্রণও নেই।

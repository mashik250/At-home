ময়মনসিংহের গৌরীপুর উপজেলার ডৌহাখলার মরিচালি গ্রামের আব্দুস সাত্তার শেখের ছেলে ইয়াসিন মিয়া শেখ। বাবার স্বপ্ন ছিল ছেলে একজন সেনাসদস্য হবেন। তবে স্বপ্ন আর বাস্তবে রূপ নেয়নি। ৯ বছর আগে মারা যান আব্দুস সাত্তার শেখ।

অভাব-অনটনের সংসারের হাল ধরতে কোম্পানিতে চাকরি করতে গত বছরের সেপ্টেম্বরে রাশিয়ায় পাড়ি দেন ইয়াসিন। সেখানে গিয়ে রাশিয়ার সেনাবাহিনীতে সৈনিক হিসেবে চুক্তিভিত্তিক নিয়োগ পেয়ে যোগ দেন ইউক্রেন যুদ্ধে। গত ২৭ মার্চ ইউক্রেনের মিসাইল হামলায় থেমে যায় সেই স্বপ্নের যাত্রা। একটি বোমা এসে পড়ে শরীরে। সঙ্গে সঙ্গে ছিন্নভিন্ন হয়ে যায় শরীর। ঘটনাস্থলেই মৃত্যু হয় ইয়াসিনের।

[ছবিতে রাশিয়ার সেনাবাহিনীর পোশাকে নিহত ইয়াসিন মিয়া শেখ]

জাগোনিউজ/০৩ এপ্রিল ২০২৫
